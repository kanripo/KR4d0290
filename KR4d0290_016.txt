# -*- mode: mandoku-view; -*-
#+TITLE: 後樂集
#+DATE: 2015-08-25 00:02:54.554801
#+PROPERTY: ID KR4d0290
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0290_WYG_016-1a>¶
欽定四庫全書¶
　後樂集巻十六　　　　　宋　衛涇　撰¶
　　啓¶
　　　及第謝知舉王尚書啓¶
楓宸肅穆甫披踈直之衷臚句飛騰俄占英髦之右上¶
動九天之鍳下慙一日之長非據之譏不勝是懼竊以¶
自科目之習既勝而學術之用不明初以為進身之階¶
巳廼無致君之畧措之事業而謬戾責之節義而牴牾¶
<pb:KR4d0290_WYG_016-1b>¶
故雖取天下之盛名未足為君子之能事欲掃末流之¶
弊豈無㧞俗之人因其巳至之資持以不移之操益厚¶
所養庸觀厥成老於世故則蒹葭既霜之餘逹於時宜¶
則刀刃發硎之始既成身而進徳可尊主而庇民惟其¶
功用之不渝庶乎名實之相稱如某者猥從末學出簉¶
英躔非卓爾而不羣敢褒然而為首顧家傳之訓誨與¶
師法之講磨嘗原聖賢徳行之大端粗識古今理亂之¶
至要比承清問輒進瞽言謂更化以善圖成濟時之急¶
<pb:KR4d0290_WYG_016-2a>¶
務貴毋失累朝立國之本意以振起斯世積廢之治功¶
懼不足於對揚致誤膺於親擢靖惟忝冒厥有夤縁兹¶
盖恭遇某官才過萬人學闗百聖夙隆重望蚤掇殊科¶
惟其素負宰輔之姿故能厭服縉紳之議乆踐揚於中¶
外結知眷於冕旒持荷雨露之邊聴履星辰之上累更¶
柄任未究逺猷将以乘日月中興之機思汲引山林特¶
起之士豈期愚鈍夙荷陶鎔方天府之獻書既䝉推擇¶
及春官之較藝復預選掄兹超越扵等夷遂許傳於衣¶
<pb:KR4d0290_WYG_016-2b>¶
鉢顧惟成就端有始終某敢不仰止前修服膺盛徳力¶
勉欲行之學思副難居之名庶無負於巳知或少禆於¶
世用一得而足嗟小器之易盈十駕以馳尚大賢之是¶
傚¶
　　　謝黄叅政啟¶
興四方之英俊咸造于廷擅一日之科名遂為之冠視¶
等軰以有靦對寵光而若驚竊惟古今治忽之所闗獨¶
以風俗苟且之為甚常揆救時之䇿莫如更化之宜必¶
<pb:KR4d0290_WYG_016-3a>¶
也端本正源使天下囬心而向道非曰變政易令俾斯¶
民聳聽而駭聞苟徒取髙皇帝之法而紛紜則正與董¶
仲舒之說為背戾某比承清問冒獻愚言謂當世之可¶
行即漢儒之遺意然而後進狂妄末學謬踈雖有草茅¶
之忠豈無科舉之累惟聖上勵精之久而羣賢輔治之勤¶
既有經邦之人上開敢諫之路某雖不敏志有所存盖¶
嘗閑家訓之嚴亦頗有師承之自惟其委曲而詳說是¶
為直諒而不諛既共上於奏篇遽叨塵於異等自量何¶
<pb:KR4d0290_WYG_016-3b>¶
以而得此哉兹盖伏遇某官當路於時事君以道聳巖¶
石具瞻之望持菁莪樂育之權彦聖有技者毎至而必¶
容耿介自持者何言而弗受雖居槐棘之貴不棄菲葑¶
之微致兹孱庸亦與陶冶某敢不仰體公朝作成之隆¶
㫖茂明學者逺大之成規勉副難居之名不為易盈之¶
器惟忠與孝期力行孔孟之言抱義處仁尚可見魯衛¶
之士¶
　　　謝田宗簿尤郎中李編修羅校書陳郎中啟¶
<pb:KR4d0290_WYG_016-4a>¶
獲從廣延冒上愚對旅塵一攬首玷臚傳拜觧褐之寵¶
光撫躬榮甚顧造廷之英俊揣巳惕然竊惟禮樂詩書¶
四術之異教文學政事兩科而同歸若昔大猷思皇多¶
士行修扵家者必可用扵國言出乎身者必可加乎民¶
尹雖處畎畆而耕毎懐味道而負鼎說未繇版築而舉¶
巳欲濟時而作舟卒克遂其壯圖今可質之載籍良以¶
素養任萬鈞之重故弗苟售規一組之榮自更秦厯漢¶
以來有發䇿决科之累圓冠方屨飾歩趨之陋容斷簡¶
<pb:KR4d0290_WYG_016-4b>¶
殘篇傅傳註之碎義或張皇而不提其要或猥并而不¶
别其條以取世資以追時好方肆言而靡諱意其抱王¶
佐非常之才逮既貴而蔑聞曽不過俗吏所為之務華¶
罕副實行多違心此期年而化反指為書生之空談而¶
三道之要未免渉辯士之詭説上以是砥其㨗徑下以是¶
梯扵榮階至求剴切而沃心䟽明而逹體告嘉扵内拳¶
拳秉愛君之誠展采廼僚亹亹識當世之治輒自奮扵¶
網羅之外竟莫屑扵程式之間致兹賤儒之名唱于叔¶
<pb:KR4d0290_WYG_016-5a>¶
代之議斯亦為士者過也豈但有司之責乎我朝循規¶
摹扵三年畧繩墨扵一日攷詞章之精觕以度其氣質¶
之厚薄酌論議之崇庳以占其局量之淺深紬繹所傳¶
典刑具在景仁嘗耻于身獻文正不矜于志盈凡平生¶
慷慨而聳聞即始進雍容而槩見上方憲章祖武收攬¶
人豪思得前軰之實材庸副明時之盛選如某者咸謂¶
迂濶自知樸忠少維究懐于簡編壮頗妄意於竹帛然¶
而位非百辟烏能陳四方之綱職非九卿安敢建萬世¶
<pb:KR4d0290_WYG_016-5b>¶
之䇿恃主聖而容直忘巳賤而貢誠念銳扵有為則迎¶
合倖進者得以釣爵禄而丕績弗用成志厭扵無補則¶
畏縮却行者得以苟嵗月而盛徳不及究欲調和元氣¶
而四逹在汛掃頽風而一新初何識知妄有論建豈期¶
偕圭璧之薦遂獲近冕旒之光貸其狂愚冠于等級並¶
逰竊笑果揚粃之在前諸老駭觀胡積薪之居上叨踰¶
臻此稱塞若何兹盖恭遇某官持美以效君好彦如出¶
巳操脩緶以深汲借朽株之先容嘉其吐詞似梗槩而¶
<pb:KR4d0290_WYG_016-6a>¶
足取庶乎措事或方畧之可條故于對揚為之第奏致¶
令孱品辱在殊倫某敢不期報以䝉求適扵用渉道甚¶
淺愧未窺游夏之淵源託儒自文誓不效𢎞寛之潤飾¶
　　　謝蕭尚書葛舍人黄校書顔祭酒啟¶
冒進愚言方切空踈之懼大踰始望躐居英俊之先退¶
自揣於么微實難任於光寵非前逹鉅公與為之宗主¶
則後生晚進何自而作成雖據非宜尚知倚重自科舉¶
之習既勝而學術之用不明初則以為進身之階巳乃¶
<pb:KR4d0290_WYG_016-6b>¶
畧無濟時之䇿措諸事業而謬戾責之節義而牴牾故¶
雖取天下之大名未足為君子之能事欲振末流之弊¶
豈無㧞俗之人因其已至之資耻為易盈之器益厚涵¶
養愈堅操持老於世故則蒹葭既霜之餘逹於時宜則¶
刀刃發硎之始既誠身而進徳可尊主而庇民惟其體¶
用之不渝庶乎名實之相副如某者猥從末學出造英¶
躔非卓爾而不羣乃褒然而為首顧家傳之訓誨與師¶
法之講磨嘗原聖賢徳行之大端粗識古今治忽之至¶
<pb:KR4d0290_WYG_016-7a>¶
要若有逺志不惟近圖顧擇詞之欲明而用力之不足¶
豈期初歩忽玷殊科此盖伏遇某官主張斯文振作多¶
士當朝廷規恢之日正人物興起之時謂輭熟之語或¶
失於太卑而矯激之言又幾於過甚惟其雖直而不訐¶
乃為有用而可行弗圖謬妄之文端被敷陳之力某敢¶
不茂明至意克勵所存豈特一時毋累大儒之題品尚¶
期他日㒺辜聖主之明揚¶
　　　謝宇文給事啟¶
<pb:KR4d0290_WYG_016-7b>¶
冒進愚言(云/云)此盖伏遇其官主張斯文振作多士以夕¶
郎批勑之手為宗匠取材之規謂輭熟之語或失之太¶
卑而矯激之言又幾於過甚惟其醇正而有用是為直¶
諒而不諛弗圖謬踈之文獨借品題之力夜誦三人之¶
對加以權衡朝出一語之褒皎乎氷鑑致兹孱瑣端出¶
陶成某敢不益厲所存仰酬殊遇至扵感激所期無負¶
於巳知将有建明或可少施於實用¶
　　　謝平江知府謝右司啟¶
<pb:KR4d0290_WYG_016-8a>¶
承詔上愚奏篇稱善擢於常品畀以倫魁得之非宜惕¶
若自愧國家左賢右戚前疑後丞萬世之䇿治安下公¶
卿博士而議四方之民疾苦令郡邑守相以聞朝有闕¶
政既熟數於前野無滯材可深拱于上猶且廣延脩潔¶
之士急聞切直之言咸造王庭親諭朕志輟一日萬幾¶
之不皇暇詢三皇二帝之所繇昌與夫風俗之樞機首¶
以道法之總要何勞求謙受也如此凡以抒下情非淵¶
識谹議而有餘且曷稱上㫖矧復攀許蔡宋陳之雋軌¶
<pb:KR4d0290_WYG_016-8b>¶
冠楚秦閩粤之英材匪㧞其尤必玷斯選如某者乏鄉¶
曲之譽非郡國之良蚤嘗窮經邈未渉道壮欲論事戅¶
不逹權髙弗能開口取軒冕以從富貴之圖卑不能俛¶
首服耒耜以作温飽之計徒思素業之㒺敢墜故負初¶
心而為此遊適丁比興遞在推擇進或譏於太銳行寜¶
憚於少遲洎逮試於春官復見収於執事好非今樂知¶
音巳分於難逢學廼古兵遇戰豈期於輒逞然狂惑不¶
足以奉對幸聖明能受於盡言故上古之事引經以對¶
<pb:KR4d0290_WYG_016-9a>¶
而不敢以寡陋辭而當世之務悉意以陳而不敢以避¶
忌隐甫仰塵於燕覽俄首預於鴻傳榮雖及親辱實在¶
國逺日畿而言邁瞻雲舍以攸歸閭巷駢觀謂天私於¶
爾室朋游交賀指地秀於它山由其無聞是以有託巳¶
量自知其弗稱人言詎識其自來今日所䝉大夫之賜¶
兹盖恭遇某官豐規範窳清檢律貪馳四牡以歸周秉¶
一麾而出守下車布庠序之教比屋聞弦歌之聲盖常¶
衮移風當時僅得歐陽之一士而文翁成化厯載始出¶
<pb:KR4d0290_WYG_016-9b>¶
司馬之諸儒欲示魯多姑從隗始某是用交脩不逮增¶
益未能盛名之下難居當落華而取其實君子之愛以¶
徳願浚源以等所歸庶畢此生不孤大賜¶
　　　回余狀元謝及第啟¶
造庭之對士得危言親䇿之初上尤加意謂千載逢辰¶
之幸實四方刮目之時必有偉人首應盛舉恭惟簽判¶
狀元七閩挺秀六館蜚英早推文虎之雄出應飛龍之¶
㑹惟素明於治體故式契於上心人驚一鳴咸避三舍¶
<pb:KR4d0290_WYG_016-10a>¶
某適陪著位先快臚傳南省程書見講明於經術髙軒¶
引巻辱藻麗之辭章感嘆之深敷宣㒺既¶
　　　回鄒狀元謝及第啓¶
妙柬儒英作新文氣大春秋尊王之㫖獨探其端偉慶¶
元進士之初卓為之冠恭惟簽判狀元琳琅峙秀奎壁含¶
輝天與非常之才人知致逺之器屬朝家敷求於偉厚¶
俾習俗盡革於澆浮果以國士之無䨇置諸天下之第¶
一由公選而為舉首足昭董氏之潜心以治經而位封¶
<pb:KR4d0290_WYG_016-10b>¶
侯行邁公孫之徒歩鼎來富貴不可及也壮志功名捨¶
我誰哉某濫簉詳参與披傑作十年往事慚拜寵之畧¶
同今日得人自立科而未有遽辱染雲之况徒懐報玖¶
之誠謝語不工喜悰則倍¶
　　　回莫狀元謝及第啓¶
名魁澹墨第錫彤墀率由舊章雖為布韋而少屈出乎¶
其類蓋舉簮紱而未聞國慶得人士歆稽古恭惟簽判¶
狀元鍾巖壑英靈之氣挺圭璋特逹之資學有淵源識¶
<pb:KR4d0290_WYG_016-11a>¶
窮壼奥周官兼習儒宗未遜於賈逵漢事洽聞典式尤¶
詳於應劭屬當今日大振斯文訓言親灑於丁寜好尚¶
欲歸於醇正宜詞塲之巨擘視科第如摘髭素稱萬選¶
之錢卓冠千名之佛位辭第一孰踰籍甚之聲恩拜非¶
常不異褎然之首鸞棘巳更於民事鳳池佇賛於皇猷¶
某猥以踈庸濫塵参考緬懐世徳昔嘗並於英游益振¶
家聲令獲觀于盛舉投珍過禮裁報難工惟有襲蔵傳¶
諸永乆¶
<pb:KR4d0290_WYG_016-11b>¶
　　　回夏狀元謝及第啟¶
伏審㧞萃春官拜恩天陛席珍以待夙推獨歩於璧流¶
鼎足而居果見先登於金榜聲聞四出觀瞻一新恭惟¶
簽判狀元文章夙成學問精詣素號萬人之敵蚤陞三¶
舍之優發言為詩義深明於有六以意逆志思毎蔽於¶
無邪是惟器識偉厚之賢仰副訓告丁寜之㫖既天心¶
之允恊亦物望之攸歸雖詞華取士從古以然而科目¶
得人如公蓋寡淵源師友諒不負於生平砥礪功名更¶
<pb:KR4d0290_WYG_016-12a>¶
相期於嵗晚某自惟末學獲與斯文蘭臭同心所願論¶
交之乆牋題衘袖益欽陳義之髙謝語不工喜悰則倍¶
　　　囬曽狀元謝及第啟¶
龍飛在天首埀親䇿龜為前列足見嘉謨惟當宁虛懐¶
之初尤衆人聳目之際名参鼎甲色動紳緌恭惟簽判¶
狀元學術純明天資夷澹江山秀氣不徒纂組之工風¶
雲盛時将有進為之志肇承清問卒上忠言有此先登¶
出於親擢豈特奏篇之爭誦見謂修能之莫量固知異¶
<pb:KR4d0290_WYG_016-12b>¶
時必有逺業某適陪著位實快臚傳明月夜光何俟品¶
題之力髙軒引巻第慚謙損之多感歎云深敷宣㒺既¶
　　　燕賔館謝燕啟¶
姑射神凝望仙居而咫尺鎬京飲樂侈主禮之便蕃弭¶
莭承恩班荆有喜¶
　　　又¶
惠孚邦國禮遇臣隣眷星駕於農郊俾雲需於候館有¶
兩君之反坫繼好方隆走三命以循墻拜嘉如隕¶
<pb:KR4d0290_WYG_016-13a>¶
　　　又¶
越疆而使有嘉四牡之歸致館如初重拜羣臣之燕周¶
旋主禮整暇王程信篤交驩惠加成禮未央宫殿逋違¶
龍鳯之姿既醉威儀即聴驪駒之闋永言道阻敢怠心¶
存¶
　　　真定府謝燕啓¶
長驅北斾辱館大都髙㑹西池秩筵再命仁深逮下徳¶
茂懐人恤逺道之征驂侈多儀於宴爼行百里者半九¶
<pb:KR4d0290_WYG_016-13b>¶
十敢怠周旋以萬期而為須臾肯懐縱肆¶
　　　又¶
畢昴之躔未更百舍雨露之施來燕中塗恩厚送将義¶
嘉聘報馬煩轡殆克知行路之難酒旨殽嘉不異在京¶
之樂戴洪私而甚寵復成命以遄歸¶
　　　謝花燕啓¶
雲近蓬萊屢飭鎬京之燕花迎劔佩恍囘燕谷之春駿¶
發輝光布昭慈惠為酒食以寓合歡之意於芝蘭而明¶
<pb:KR4d0290_WYG_016-14a>¶
與善之心灼灼其華巳驗二南之化油油以退尚循三¶
爵之規¶
　　　汴京謝燕啓¶
出疆載質方休挾日之程設席肆筵均被需雲之渥車¶
馬頓清於行色豆籩首辱於司存播物無垠交隣有道¶
義篤兩君之好惠加六轡之濡宴以示慈即啟東都之¶
道路臣能承命佇瞻北帝之闕廷¶
　　　汴京謝燕啓¶
<pb:KR4d0290_WYG_016-14b>¶
雲龍北闕初微專對之能車馬東門又辱序賔之燕去¶
如始至說以忘勞體君子之長人送使臣而以禮譬諸¶
飛鵲夢巳遶於南枝曾是放龜意尚餘於左顧¶
　　　朝見畢謝在館燕啓¶
上萬年之觴若覩繞樞之瑞饗四方之客丕承在鎬之¶
恩候館退朝賔筵錫命禮嚴秋覲樂廣春臺金罍深念¶
於勤勞玉食靡專于威福出稱警入稱蹕未逺清光宴¶
有好飱有陪敢奸大貺¶
<pb:KR4d0290_WYG_016-15a>¶
　　　謝射弓燕啓¶
射正巳而後發弓矢斯張宴序賔而以賢禮儀既備與¶
天持滿度地居材軫思一介之來侈示五侯之制不能¶
而辭以疾敢累有司既飲而盡其心尚歌雅什¶
　　　回范提幹光啓¶
薦諸公朝允合搢紳之論謝扵私室尚循世俗之文非¶
所敢當秪以為愧伏惟某官懿文通貫奥學逢原翠竹¶
碧梧籍甚名家之秀紅蓮緑水藹然入幕之聲既歩武¶
<pb:KR4d0290_WYG_016-15b>¶
扵日邉盍明揚扵天上至珍横道人爭得以為榮健翼¶
摩空子何往而不到某稔聞雋譽未覩英姿為國舉賢¶
竊有後時之嘆逢時遇主當宏先世之規庸玉其成乏¶
瓊以報¶
　　　潭州回鄉貢進士謝觧啓¶
寵膺鄉賦榮與計偕咸謂得人有光勸駕貢元先軰淵¶
源探學錦繡摛文頴脫嚢錐名定登于千佛唱傳臚句¶
事復踵于三元貽翰相先贈言敢後良深期屬㒺究敷¶
<pb:KR4d0290_WYG_016-16a>¶
云¶
　　　回轉運司進士謝觧啓¶
星䑓得雋天府登賢貽翰相先贈言敢後某官漕元箕¶
裘嗣學錦繡摛文萬里鵬程忘筌蹄之舊迹九賓臚句¶
指衣鉢之新傳尚聴臚音嗣陳賀語¶
　　　福州回鄉貢進士謝啓¶
鄉曲貢英士有得色賢能偕計人無間言貢元先軰筆¶
底波瀾胸中丘壑抗三萬巻之勍敵傑作巳先聴十一¶
<pb:KR4d0290_WYG_016-16b>¶
刻之漏聲奏篇亟上傳誇殿陛增輝里閭某幸殿兹藩¶
屬當勸駕辱摛詞而莫報儲慶語以嗣陳¶
　　　回免觧人啓¶
蔵器以須稍淹雋軌得時則駕亟暢逺圖貢元先軰文¶
謝町畦學窮根柢年少氣銳盍早際于風雲業成行尊¶
為後進之模楷兹奮龍津之躍倚觀鵬路之翔某猥辱¶
曵裾更貽衘袖念單詞之匪報儲慶語以嗣陳¶
　　　回轉運司進士謝觧啓¶
<pb:KR4d0290_WYG_016-17a>¶
朌綸㧞士倚重皇華鼓篋程能夐膺妙選漕元先軰敷¶
腴學殖渾灝詞源繇抱負之瓌竒宜發揮之烜赫四方¶
輻輳豈徒角勝于鄉閭九陛臚傳行即褒先于俊造某¶
既觀盛事且辱摛詞感忻併集於微衷期望更存于嗣¶
嵗　有官人云某官漕元家聲赫奕世業豐腴既仕學¶
之兼優尚功名之未愜棘闈掉鞅不難角勝于布韋楓¶
陛傳臚行即襃光於俊造　宗子云屬籍蜚英巳髙雋¶
軌使華論秀更聳榮名某官漕元才邁飄然徳晞卓爾¶
<pb:KR4d0290_WYG_016-17b>¶
宦而隨牒夙知職業之修試有鎖㕔兹預賔興之選¶
　　　回太學進士謝觧啓¶
虞庠教育學成行尊周詔賔興名髙實稱監元上舍胸¶
中武庫筆底天葩陪國子先生之游蚤宜脫頴上春官¶
宗伯之選兹果彈冠繇發䇿以决科亟蜚英而騰茂¶
　　　回國子監進士謝觧啓¶
虞學直温之教允謂美成周鄉賢能之賔肆偕妙選監¶
元學士詩書素業禮樂名家熟䑓閣之機豈徒濡染就¶
<pb:KR4d0290_WYG_016-18a>¶
文章之伎聊復笑譚巳鶚舉于秋風即鵬摶于春浪¶
　　　回武學進士謝觧啓¶
夏官㧞士将應世須秋賦程能卓膺妙選監元上舍學¶
原姬孔業寓孫吳繇抱負之瓌竒宜發揮之烜赫巳知¶
得雋豈胡簋之果殊㑹見絶倫騐貂蟬之自出¶
　　　回湖南帥鄒給事啓¶
故里數年頗得蓴鱸之趣新綸三錫又喧竹騎之迎有¶
愧循墻幸諧接軫恭惟某官經綸自負富貴不移去國¶
<pb:KR4d0290_WYG_016-18b>¶
甚輕空費萬牛之挽得君徒重屢遷五馬之榮毎歎鼎¶
科近多厄㑹凄其三紀孰為嵗月之深惟我二人分任¶
江湖之寄如老僕巳踰於分量在明公當勉於功名地¶
褊長沙不待漢宫之妙舞曉行湘水便騰楚岸之離歌¶
歸㑹風雲洗清河洛某逺勤損翰敬佩撝謙憶飛鴻踏雪¶
之邊曽留指爪将孤鶩落霞之候又快歸心¶
　　　回知撫州劉郎中啓¶
一麾出守喜棨㦸之遥臨十國為連幸官曹之相接方¶
<pb:KR4d0290_WYG_016-19a>¶
期執訊遽枉惠音伏惟某官鼎貴名門震時才具典型¶
文獻壽草木扵平泉歩武班行軋星辰于碧落銀符屢¶
綰琳館多娱肆疇巳試之庸式重于蕃之寄䨇旌入境¶
五袴興謡無事尋幽逸少之墨池亡恙得閑訪古半山¶
之釣石猶存姑崇二千石起家之榮即膺三萬户封留¶
之寵某如雲出岫似雪乘舟冦殘師老之餘籌邊動止¶
訟理政平之暇憂國同之¶
　　　回知台州曾郎中啓¶
<pb:KR4d0290_WYG_016-19b>¶
叨被帝俞出分郡寄念交符之云始扵斯何先幸擊柝¶
之相聞其則不逺恭惟某官噐函剛實體具中和逺繼¶
聖門家學之傳力究君子躬行之本其徳則三者備矣¶
扵道則一以貫之發而為典則之文施之成豈弟之政¶
作朋三壽信有神明之䕶持斂惠一州未符中外之傾¶
屬而某夙承緒論兹竊餘光未遑問訊之脩遽拜誨音¶
之重其為感媿㒺既敷陳¶
　　　回史知府彌忠啓¶
<pb:KR4d0290_WYG_016-20a>¶
月宿南斗偶當初度之逢日薄西山第媿此身之老何¶
煩錦句想記綈袍恭惟某官風月胷襟雲霄氣宇文華¶
甚富况出守扵文江吉徳夙多更為藩於吉水因推殘¶
賸加賁衰遲某方念劬勞難勝褒拂語諸賔客俱免事¶
於禮文畏我友朋乃欽承於嘉惠¶
　　　回王知府啓¶
婆娑榆景羞遇弧辰特沐貽緘巳為過禮屬多軍事不¶
講禮文若煩妙句之寵加又匪至情之相與有懐感佩¶
<pb:KR4d0290_WYG_016-20b>¶
容面控陳¶
　　　回京知府銓啓¶
老得長安頗媿懸門之矢客來臨賀更貽衘袖之珠細¶
讀名章難當厚意某官婆娑珍館傲睨繡鄉江西之𣲖¶
甚清源流有在松坡之詩未逺伯仲相傳因詠古風見¶
華初度某衰遲已甚褒拂非宜廢蓼莪之篇適深傷感¶
得木桃之惠莫辦報誠¶
　　　回羅察院相啓¶
<pb:KR4d0290_WYG_016-21a>¶
還第數年自樂吳江之冷起家十乗莫回漢詔之温慚¶
巳去而復來喜舊交之新貴恭惟某官儒科雋望畿甸¶
名流若素官于朝曾識此君之異告嘉猷于后盍居邇¶
列之榮以所守之堅剛且入司扵彈搏旋有虎豹在山¶
之勢自無豺狼當道之虞一時之公是公非少煩區别¶
九陛之汝為汝翼即可階升某逺辱損牋第深巽謝諸¶
公登臺省國有人焉歸老任乾坤吾知免矣¶
　　　回王監簿衡仲啓¶
<pb:KR4d0290_WYG_016-21b>¶
十乘元戎强顔再至一鄉善士委汗相先喜甚發函情¶
同傾盖某官璧雍宿學玉筍名流生龍劔之墟斗纒紫¶
氣仕虎符之地澗擁紅泉聿髙知止之標旋賦閑居之樂¶
鈞軸有舊除命將新某稔聽月評式欽風誼弛於負擔第¶
瞻橘隠之清及未治行猶見蒲輪之召¶
　　　回張教授自明啓¶
分梱㑹藩有媿本來之面目埀弧初度更慙巳老之頭¶
顱厚意謙勤大篇鼎至某官充然抱負乆矣材名指洪¶
<pb:KR4d0290_WYG_016-22a>¶
崖挹浮丘頗多逸氣發天津至西極尚屈雄圖肯簸弄¶
於明珠相摩挲於朽質某巳當晚節所慮冥行張老之¶
頌美哉既承嘉惠榖城之書何若乞保餘年¶
　　　回傅學録知過啓¶
皇覽初度甫愧前修我有嘉賔過形善頌粲若夜光之¶
美増其暮景之華受言藏之巳敬緘於緹襲匪為報也¶
姑槩寓於柔牋餘竢靣陳尚蘄心照¶
　　　回葉通判澄啓¶
<pb:KR4d0290_WYG_016-22b>¶
老夫耄矣有慙朱紱之初大夫賢哉亦侈烏絲之寫美¶
如金玉妙協宫商方飛紫塞之烟塵盍罷珠簾之歌舞¶
虛其所應既莫被於管絃卻則不恭第有光於篋笥¶
　　　回史通判復祖啟¶
癯然一老生而逢沂水之春厚甚二車歌以比崧髙之¶
什珠盤耀日錦瑟聞聲顧興念扵劬勞豈當䝉於褒拂¶
三章重拜愧非知己之辭十襲謹藏庸識同寅之好¶
　　　回俞通判遷啓¶
<pb:KR4d0290_WYG_016-23a>¶
余髪種種頗負蓬弧辦句多多有來别賀明月之珠簸¶
弄蜚霞之佩頡頏荷眷意之過勤愧衰年之莫稱似難¶
講此正飛塞北之塵何以復之便入江西之𣲖¶
　　　回蔡通判汝揆啓¶
不知老至羞㸔六矢之懸奚以文為乃枉二車之况知¶
官逰於道院即𣲖入於江西屬際多艱謾勤清詠既無¶
折衝樽爼之勝盍罷鳴鑾歌舞之娱其夢非熊曾莫恢¶
於武畧且麾唳鶴急往助於王師無以效酬第知藏感¶
<pb:KR4d0290_WYG_016-23b>¶
　　　回胡檢正元衡啓¶
重來橘社堪憐華髪之生近有梅園深軫左弧之念名¶
章甚寵厚意難任某官閲世浮雲養閑白日向來蔵壁¶
多傳授於伏生今此建儲定招延於商皓齒雖耆舊句¶
甚清新某自視歉然無可慶者况周家之遣戍於我何¶
安以李絳之同年冒而下拜¶
　　　回衆幹官啓¶
揆予初度取數巳多凢我同盟過情相譽觀陽春之寡¶
<pb:KR4d0290_WYG_016-24a>¶
和宜肆夏以升歌赤壁飛灰珠簾罷舞懸弧無取以資¶
射士之行唳鶴奚為往助王師之勢所宜返璧恐誚投¶
珠敬十襲以深藏愧七襄之不報¶
　　　回丁提刑必稱啓¶
雪鬢餘生月正居於南斗星軺名使時方憇於東湖特¶
費清吟徒增愧色某官名髙璿漢興寄珍臺十八公之¶
松舊聞入夢一千年之鶴今見歸來自是當家從而壽¶
我某劬勞在念褒拂非宜慮日暮之倒行莫能至逺愛¶
<pb:KR4d0290_WYG_016-24b>¶
夜光之可照敢不拜嘉¶
　　　賀林提刑介生日啓¶
凱風應候仰壽宿之髙華彌月呈祥增使星之炳煥朋¶
來燕賀丕輯鴻禧伏惟某官乆簡帝衷蚤登郎省揚鑣¶
日甸財用足而刑罰清澤施天民謳歌形而福禄至届¶
逢初度宜衍脩齡某竊庇皇華増欣丹悃載瞻英簜阻¶
奉流霞之觴竚聴絲綸進列甘泉之侍¶
　　　賀趙提刑生日啓¶
<pb:KR4d0290_WYG_016-25a>¶
星臺紀壽麟趾開祥峻惟崧髙届斯榖旦清庥所逮歡¶
忭可知敬惟某官大雅不羣咸亨有慶晉躋中祕式旌¶
報政之勞洊畀皇華益茂祥刑之績平反植于門之徳¶
耆艾騰魯頌之聲宜衍修齡浸登大任某阻陪壽斚輒¶
奉慶牋菲物将誠别方䟽目併惟容照寵以笑留¶
　　　又¶
英藩毓粹壽旦迎休預對潜陽弗踰再宿敬想屬部胥¶
為歡聲載惟某官恊于發生具是温厚望著羽儀之右¶
<pb:KR4d0290_WYG_016-25b>¶
仁行繡斧之間彼長庚一星瑞亦鍾於同姓凢先甲三¶
日訓實謂於前期超冠復亨庸標鼎盛申衍千秋之筭¶
峻参兩禁之游某阻致一觴愧慿尺削不腆薄物粗如¶
副牋併惟眷私寵以笑領¶
　　　通新知平江府沈侍郎皥啟¶
伏審寵繇漢從薦鎮吳邦神爵頴川為多以歸黄霸竹¶
馬并州之信載迎細侯和氣素孚先聲愈偉恭惟某官¶
兩都循吏元祐故家乆入承明宜布親聞之徳意昔試¶
<pb:KR4d0290_WYG_016-26a>¶
馮翊具存巳驗之民功佩新渥之絲綸植舊藩之牙纛¶
尺五天之近凛若威顔之不違十萬户之間驩然治理¶
之亡恨翩哉惠肯慰彼來思秩増自有於主知履聼将¶
因於祖武某退安衰境猶玷釐祠無由伺朝市之音遂¶
亦闕緘題之敬忽聆求舊光究惟良受滕公之一㕓愧¶
非薤本荒陶令之三徑益借棠隂是用微𠂻倍深多慶¶
　　　回新平江府卜教授啓¶
接軫桑麻悵未瞻於犀表育材芹藻欣獲邇於鱣堂敢¶
<pb:KR4d0290_WYG_016-26b>¶
圖如水之門遽辱飛雲之翰伏惟某官識髙衆雋學富¶
三餘含英咀華文章肆於外探賾索隠徳行閎其中盍¶
登瀛洲尚淹泮水自此升矣寜乆嘆於寒氊行将見之¶
即寵承於温詔某自惟閒散竊慕聲猷側聆講席之新¶
不勝折履之喜増明眊眼飲觀絺繪之辭載飭報緘殊¶
愧瓊琚之詠有懐慶幸莫既敷云¶
　　　賀李大諫生日啓¶
辰㑹角亢之宿時正仲秋光聨牛斗之墟祥開初度式¶
<pb:KR4d0290_WYG_016-27a>¶
燕以術俾熾而昌伏惟某官挺挺真諫臣之風飄飄謫¶
仙人之氣忠言逆耳共推先見之明勇退急流茂著于¶
蕃之績乆安真館未究老謀倚需黄髪之詢勉為蒼生¶
之起某濫分符竹再覿桑蓬細酌流霞滿挹西山之爽¶
以介眉壽遥占南極之星¶
　　　賀沈侍郎生日啓¶
簮紳之望輝映明時弧矢之祥慶符吉月恭惟某官班¶
聨上雍屏翰金吳凝香森㦸多應物之清風均賦簡條¶
<pb:KR4d0290_WYG_016-27b>¶
有樂天之善政十萬户䝉福既共此以為良八千歳為¶
春不期然而自壽願乘華旦歸輔巖宸某乆偃䕃庥實¶
深頌詠杖藜懶出莫陪賀客之趨食芹猥将聊寓野人¶
之敬尚惟鑒在惠以容存¶
　　　又¶
書雲物扵觀䑓祥開翼旦瞻使星於南極壽紀誕彌慈¶
惠所覃頌聲交作恭惟某官噐凝峻整徳秉粹和望髙¶
持槖之班權重分符之寄棠隂戀舊復興㢘袴之歌芝¶
<pb:KR4d0290_WYG_016-28a>¶
檢催歸蚤思鄭履之聴積添線日申衍椿齡某借潤餘¶
波阻登賀厦有懐善頌輒奉慶牋不腆菲儀具如别録¶
　　　賀沈侍郎正旦啓¶
太清精厯屬開定閏之正上雍親臣方屹在畿之屏嗣¶
彰績用滋擁靈和恭惟某官仁熟三吳化宣兩漢寓北¶
門修撰之綴帝念不渝符南國蔽芾之思民安惟舊即¶
還規地遂峻履星永應元㑹之鼔鐘胥賛中興之宗社¶
某幸郊潜之樂只繄㕓芘之勤斯蒹葭兮水一方合并¶
<pb:KR4d0290_WYG_016-28b>¶
雖阻椒栢之觴千嵗頌禱曷勝併惟𢎞明有以鑒體¶
　　　賀趙提刑正旦啓¶
厯更出甲對轉物之歳鈞運啓逢辰頒在畿之使斧受¶
天純佑為民具依恭惟某官望振宗盤部安澄轡慶宣¶
五極桁楊自偃於列城化積三年藜藿不搴於深谷班¶
通東壁之秘趨上北辰之居茂乘泰亨遄見晉接某休¶
蹤江冷獲芘星臨龍節不遐阻前趨而道謝鱗書謹始¶
因後賀以通誠欣頌之深𢎞明或鑒¶
<pb:KR4d0290_WYG_016-29a>¶
　　　賀劉提舉正旦啓¶
厯攽積閏並受端元壹建常平上宣惠利宜綏景福用¶
對明時恭惟某官動合道彛蔚為使範朞年而變藹于¶
隰之休聲千里曰畿稱有華之寵寄聿迎嵗筴遂秉郎¶
蘭寝階列從於甘泉永㑹三朝於太極某漁鄉息影龍¶
節埀光春動盤椒聊致一詞之賀波平船葦不知數舍¶
之遥併惟𢎞明有以鑒領¶
　　　回趙提刑賀正旦啓¶
<pb:KR4d0290_WYG_016-29b>¶
王正次春巳盛發生之氣皇華遣使聿宣寛大之書恭¶
惟某官徳協陽中性全仁内並迎首祚増介蕃釐一郡¶
無刑既上禆於乾施大廷有遇願亟應於泰交某阻胥¶
賀以詹馳辱駢詞而勤寵永言愧謝莫既精忱¶
　　　回劉提舉賀正旦啓¶
夏正頒春先於受嵗周詩遣使及此建䑓敬惟某官政¶
助發生徳培温厚常平行水式尊六百石之權有詔賜¶
環即相萬年觴之慶某尚阻盍簮之賀乃勤削牘之先¶
<pb:KR4d0290_WYG_016-30a>¶
奉謝匆匆曷紓悃悃¶
　　　賀劉提舉生日啓¶
犧畫陽全麟祥慶紀結蟠仁氣誕育時賢部分畿日之¶
右扶人仰使星於南極恭惟某官諏民選重将指寄隆¶
惠和隨漢傳之馳歌頌洽周原之膴䑓居晝永允為遐¶
壽之符坤載物齊足驗丕平之噐即言還於四牡備去¶
從於六飛某遲莫婆娑光華暎借敢後一箋之遣以伸¶
千嵗之祈不腆彛儀粗如副墨甚慙猥菲併冀麾留¶
<pb:KR4d0290_WYG_016-30b>¶
　　　又¶
先中秋之七日維嶽降神罄西淛之百城式歌且舞伏¶
惟絪緼毓秀沆瀣融清宸筵乆想於鳯儀澤國何淹於¶
龍節食貨通而兼足禮樂逺而有光喜初度之載臨宜¶
蕃釐之狎至枕中寳笈益延乆視之方天上玉堂㑹錫¶
遄歸之命某獲安野處實藉使華聲馳薄陋之彛敬致¶
壽昌之祝宣慈儻鑒容納為榮¶
　　　賀趙待制希懌生日啓¶
<pb:KR4d0290_WYG_016-31a>¶
周系發祥詩美維城之固漢基増厚史稱盤石之安屬¶
秋杪之嘉辰慶宗英之挺世恭惟某官風猷凝逺徳履¶
粹夷賢㑹聖期允符休運家情國禮参對殊榮方宣績¶
於近藩行䟽恩扵兩社載臨誕日罙介壽祺某屏處窮¶
閻阻陪賀紱莫効勤拳之祝敢陳菲薄之儀伏惟台慈¶
俯賜鑒察¶
　　　賀趙提刑冬至啟¶
土圭測景載臨雷復之辰玉節乘軺宜萃雲升之祉恭¶
<pb:KR4d0290_WYG_016-31b>¶
惟某官英聲勉碩徳望閒平鋤姦允恊扵隂消奨善有¶
同扵剛長既聨華於内閣仍因任於外䑓一道春風巳¶
著平反之效九門曉色行躋獻納之班某息影江郊庇¶
身䑓宇奉觴為壽阻靣致扵賀忱慿楮修詞第心馳扵¶
善頌¶
　　　回黄教授賀冬至啓¶
嶰竹鳴聲權輿生氣泮芹将采戩榖斯辰比姑效扵一¶
觴兹何勤扵駢牘敬惟某官中和毓性温厚契仁屬亞¶
<pb:KR4d0290_WYG_016-32a>¶
嵗借陽春之輝聞諸生待時雨之教氊寒官舍夫豈乆¶
居鵬擊天池㑹當横騖某老安漁社塵滿筆床道長之¶
賀無文甚慙縟施婣盟之私不置聊寓謝音¶
　　　賀沈侍郎冬至啓¶
荔挺芸生式應仲冬之令栁舒梅放允将小至之詩當¶
賢牧之逢辰宜修靈之介祉恭惟某官中和布政清静¶
寜民峻陟禁涂親結冕旒之眷重來茂苑増多襦袴之¶
謡順履陽剛即儀樞輔某偷安閒館席庇崇牙薦壽稱¶
<pb:KR4d0290_WYG_016-32b>¶
觴莫踵賀塵之後修詞削櫝第懐善頌之私¶
　　　賀趙提刑㦛夫冬至啓¶
五紋弱線行占晷運之長六轡皇華坐想風生之望格¶
于畿甸具是休嘉共惟某官焜燿天支澄清星使以刑¶
期無刑之志足召氣和扵知至致知之微諒猶日益願¶
乘來復亟奉勞還遂階兩禁之華庸副斯言之屬某収¶
蹤祠祝席庇郊居榖旦初陽適慶逢扵道長葦杭數舍¶
爰敬寓扵神馳不勝欣愉併惟體亮¶
<pb:KR4d0290_WYG_016-33a>¶
　　　賀趙尚書汝述冬至啓¶
嶰筩初氣兆生物之一陽漢輔列侯對統天之亞嵗易¶
明復吉禮重履長恭惟某官源流慶霄屏翰行闕瞻麟¶
趾之公族星聴巋然相虎門之王朝辰猶懐止願乘和¶
應亟踐弼諧某老矣家居依於㕓庇雖愧無㧞薤之告¶
而喜耕買犢之春數舍馳心不果雜朋簮之賀五襦盈¶
耳尚惟増繡線之工莫既欣愉併幾省察¶
　　　回嚴州趙知府啓¶
<pb:KR4d0290_WYG_016-33b>¶
聞弦歌之聲昔焉幸㑹處江湖之逺乆矣闊踈翰貺維¶
新襟期如舊伏惟某官僊潢演秀儒級蜚英稔中外之¶
踐更深聖人之簡注入儀郎省方向顯榮出撫侯藩雅¶
安平進眷言瀟灑之郡允為名勝之區山髙水長逺或¶
想於子陵道邁徳融近可宗於文正宜從容而坐嘯佇¶
華要之趣登某老矣退休臞然多病竊觀祈嚮之語曷¶
勝銘悚之懐清風來故人愧七襄之莫報癡兒了官事¶
惟二天之是依摧謝有嚴鋪陳㒺既¶
<pb:KR4d0290_WYG_016-34a>¶
　　　通新知平江府王司諫啓¶
出處雖殊乆相孚扵意氣披承未遂惟竊仰扵光儀喜¶
建屏之更新顧騰牋之可後恭惟某官老而益壮厚以¶
鎮浮諫垣乆著乎直聲帝扆夙深扵妙柬事至能應笑¶
談斯措國於安功成不居寵渥乃從天而下方左符之¶
特起旋休命之鼎來峻陟蘂珠増嚴畵㦸第恐追絳之召¶
亟崇聽履之班某屬耳郵傳傾心旅賀今有五袴與邦¶
人偕樂扵詠歌願受一廛俾野處獲寜扵庥䕃允懐慶¶
<pb:KR4d0290_WYG_016-34b>¶
抃㒺既宣陳¶
　　　賀王大卿生日元春啓¶
頌獻椒花正紀四時之始門埀蓬矢適先二日之期喜¶
動周畿歡騰呉㑹伏惟某官雅標山立榮問川流正笏¶
崇班凛難進易退之節剖符近輔藹去思來暮之謡逢¶
初度以順履端延脩齡而介豐福某依仁有幸賛慶為¶
深瞻茂苑之雲莫效一巵之祝近長安之日即歸三事¶
之聨僣羾菲儀庸将芹敬倘埀容頓實倍感榮¶
<pb:KR4d0290_WYG_016-35a>¶
　　　賀史丞相生日啓¶
恭以天基稱夀甫踰三八之辰魁輔挺生亶應半千之¶
運君臣慶㑹朝野歡呼恭惟某官道大擎天功髙夾日¶
訏謨定命開社稷無疆之休談笑折衝磨崖石中興之¶
烈三陽交泰初度載臨拱龍極以調元階符同耀衍龜¶
齡而備福神嶽比崇某退惟閒散之蹤上賴燮和之庇¶
傅説之用若霖雨願永濟於蒼生吉甫之頌如清風更¶
賡歌於峻極潜馳菲禮敬侑夀觥¶
<pb:KR4d0290_WYG_016-35b>¶
　　　賀史丞相除少師啓¶
伏審顯膺鴻册祗對寵光崇列朝端晉極貳公之峻衍¶
封邑賦益昭異數之隆慶溢昕庭懽騰率土恭惟某官¶
識窮今古身佩安危獨運廟堂得蚤正素定之策再扶¶
社稷增重煕累洽之休國無危疑人用靜一廼若茂陵¶
躋祔&KR2041;清廟之多儀悉繇盛德感通輯洪文之祕寳所¶
宜褒表以穆聽聞然昔拜師垣嘗控免情詞之懇切而¶
今長孤特詎足為位望之重輕盖上慰於前靈亦下存¶
<pb:KR4d0290_WYG_016-36a>¶
於舊典不可辭者其以是乎功更藉於祗歡踰汾陽二¶
十四考之盛道愈光於寅亮恢周家八百餘年之基某¶
隱約自安尊瞻不替屬聆明制倍激忻悰和堯民擊壤¶
之歌實均舞蹈勒唐士齊天之頌尚獲形容¶
